<b>Vågad forskningskuplett</b>
Melodi: ???

Låt mig få tala om mitt forskningsfält:
(Vårt*)
spännande och alltid aktuellt
(alltid..?)
Om ni radion på 
rätt frekvens har ställt
så har ni väl hört
att vi har framfört
nå’t helt sensationellt!
(Eeh…)

Vi fick upp på vår instrumentpanel,
värden som omöjligt kan va’ fel.
(Inte omöjligt, men…)
Du får nu en chans
Här på vår konferens
att om radiovågor lära dig en del!

Det finns inget som slår en elektromagne-tisk våg,
den kan färdas utan flygplan, buss eller tåg!
Vi har kompetens
främst runt en viss frekvens
som i strålningssammanhang 
kan ses som låg.

Radiovågor finns det ingenting som slår,
lätt värda studielån i flera år.
(Hah!)
Det bästa är ju när,
dom når vår jonosfär
och se’n kommer ner
till våra kvarter
från jordens alla vrår!

Det var svårt att välja spår i forskningen,
jag kunde lika gärna tvekat än.
(Säkert!)
Men min favvo-sak
är ju lång och rak,
det jag älskar allra mest är min antenn!

Ja, det är här som vetenskapen har nått sin peak,
ren fysik blandat med fin elektroteknik.
Vilken häftig grej!
Krypterad eller ej
är det alltid kul med ren informatik.

Ja, inget kan gå upp och ner som en radiovå-å-åg!
Den kan vara digital eller analog
Vi, ett radarpar,
som en radar har,
hoppas ni som lyssnat kommer komma ihåg
vad ni här såg att det

Finns ingenting som slår en radiovåg!