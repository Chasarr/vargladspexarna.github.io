Ullas elaka visa
Melodi: Kvinnor och champagne

Jag är så himla folkkär jag:
otroligt populär!
Men hemligt håller jag ett drag
som är något prekärt.
Jag puttar gärna till små barn
och det är inte allt!
När jag fått vatten på min kvarn,
jag strör i såret salt.
Att jävlas är en hobby som
(Hobby-hobby-hobby-som)
jag utvecklat till konst.
(Konne-konne-konne-konnst)
För ingen hindrar min framkomst,
jag ämnad är att gå långt!
(Långe-långe-långe-långt!)
Etik, det ger mig inga kval.
Jag går glatt över lik,
(Licke-licke-licke-lik!)
så om du prompt är min rival
bör du drabbas av panik!
Små spindlar drar jag benen av,
det gör mig full av skratt,
men tänk om jag tillkännagav
detsamma om min katt!
Min konkurrent gick upp i rök,
så plötsligt han försvann.
Jag honom gav blott ett besök
och tänk, så fint han brann!
Att jävlas är en hobby som
(Hobby-hobby-hobby-som)
ger mig ett välbehag.
(Välle-välle-välbehag!)
